༄༅།_། དང་པོ །_༄། ལྷན་ གཅིག་ སྐྱེས་ སྦྱོར་ ཞེས་ བྱ་བ་ བཞུགས་ སོ །བླ་མ་ རིན་པོ་ཆེ་ རྣམས་ ལ་ ཕྱག་ འཚལ་ ལོ །_།རང་བཞིན་ དབྱིངས་ ལས་མ་ གཡོས་ ཀྱང་ །_།ཐུགས་རྗེ ས་ འགྲོ་བ འི་ དོན་ མཛད་ ཕྱིར །_།སྤྲུལ་སྐུ་ འཇའ་ཚོན་ ལྟ་བུ ར་ བྱོན །_།ཨུ་རྒྱན་ ཕག་མོ་ ལ་ ཕྱག་ འཚལ །_།ཕག་མོ ས་ དོངས་ སུ་ བྱིན་ བརླབས་པ འི །_།ཐུན་ གཅིག་ བསྒོམ་ ནས་ དངོས་གྲུབ་ ཐོབ །_།མཁའ་འགྲོ་ དབང་ དུ་ སྡུད་ མཛད་པ འི །_།ལྭ་བ་པ་ ལ་ ཕྱག་ འཚལ་ བསྟོད །_།དེ་ ཡི་ བྱིན་རླབས་ རཀྵི་ ཏ །_།དེེ་ ཡི་ བརྒྱུད་འཛིན་ ལྷོ་བྲག་པ །_།དེ་ ཡིི་ བྱིན་རླབས་ གུང་ ཐང་པ །_།མི་ལ འི་ ཐུགས་ ཀྱི་ སྲས་ གྱུར་པ །_།རྗེ་ མཚན་ལྡན་ བླ་མ་ རིན་པོ་ཆེ །_།བརྒྱུད་པ འི་ བླ་མ་ རྣམས་ ལ་ བདག་ ཕྱག་ འཚལ །_།བདག་ཉིད་ བརྗེད་པ ས་ འཇིགས་པ་ དང་ །_།སྐལ་ལྡན་ འགའ་ ལ་ ཕན་ གདགས་ ཕྱིར །_།ལྟ་ རྗེའི་ གསུང་སྒྲོས་ ཇི་བཞིན་ དུ །_།སྐྱེས་ སྦྱོར་ གདམས་ངག་ བྲི་བ ར་ བྱ །_།དེ་ཡང་ སྐྱེས་ སྦྱོར་ གདམས་ངག་ ལ །_།རྗེེའི་ ཞལ་ ནས་ འདི་སྐད་ གསུང་ །_།མཁས་ བཙུན་ སྒོམ་ སྟོན་ ཐམས་ཅད་ ཀྱིས །_།ཆོས་ སུ་ འདི་ཉིད་ ཟབ་བོ་ གསུང་ །_།རྣམ་རྟོག་ དང་ ནི་ ཉོན་མོངས་པ །_།ཐམས་ཅད་ འདུལ་བ ས་ འདུལ་བ་ ཡིན །_།རྣམ་པ ར་ རྟོག་པ་ ཆོས་སྐུ་ རུ །_།ངེས་པ འི་ ཤེས་པ་ བསྐྱེད་པ འི་ ས །_།སྒྲོ་འདོགས་ ནང་ དུ་ གཅོད་པ ས་ ན །_།འདི་ ནི་ ཚད་མ འི་ གདམས་ངག་ ཡིན །_།རྟག་ཆད་ སྒྲོ་སྐུར་ ལ་སོགས་པ འི །_།མཐའ་ དང་ བྲལ་བ ས་ དབུ་མ་ ཡིན །_།སྨྲ་ བསམ་བརྗོད་ དུ་ མེད་པ འི་ ཕྱིར །_།ཕ་རོལ་ ཕྱིན་པ འི་ གདམས་ངག་ ཡིན །_།འཁོར་ དང་ མྱ་ངན་ འདས་པ འི་ ཆོས །_།སེམས་ སུ་ རྫོགས་པ ས་ རྫོགས་ཆེན་ ཡིན །_།བཟང་ རྟོག་ ངན་ རྟོག་ ཐམས་ཅད་ ཀུན །_།ཡིད་ ལ་ མི་ བྱེད་ ཕྱག་རྒྱ་ ཆེ །_།སྡུག་བསྔལ་ ཞི་བ ས་ ཞི་བྱེད་ ཡིན །_།ཉོན་མོངས་ དང་ ནི་ རྣམ་རྟོག་ ཀུན །_།ལམ་ དུ་ སློངས་པ ས་ གསང་སྔགས་ ཡིན །_།སེམས་ དང་ རྣམ་རྟོག་ ཆོས་སྐུ་ གསུམ །_།དང་པོ་ ལྷན་ཅིག་ སྐྱེས་པ་ དེ །_།གདམས་པ ས་ སེམས་ སུ་ སྦྱོར་བ འི་ ཕྱིར །_།ལྷན་ཅིག་ སྐྱེས་ སྦྱོར་ ཞེས་ སུ་ བཤད །_།འདྲེ་ དང་ བདུད་ ལ་སོགས་པ་ ཡི །_།བར་ཆད་ ལ་ ཡང་ སྔགས་ སོ་ གསུང་ །_།འདི་ ལ་ བསྡུས་པ འི་ དོན་ དྲུག་ སྟེ །_།བླ་མ་ དང་ ནི་ སློབ་མ་ དང་ །_།གོ་ཆ་ བགོ་ དང་ ཤེས་རབ་ གསུམ །_།ཉམས་ དང་ ཕན་ཡོན་ འབྲས་་བུ་ སྟེ །_།འདི་ དོན་ རྣམ་པ་ དྲུག་ གིས་ བཤད །_།དང་ པོོ་ སློབ་མ འི་ མཚན་ཉིད་ ནི །_།རྣམ་པ་ གཉིས་ སུ་ རྗེ་བཙུན་ གསུང་ །_།སྤྲང་ བྱ་ དང་ ནི་ བླང་ བྱ འོ །_།སྤང་བྱ་ ལ་ ཡང་ རྣམ་པ་ བཞི །_།རྒྱུ་ ཡི་ དུས་ ན་ ཞེན་པ་ དང་ །_།བདག་པོ འི་ དུས་ ན་ ལོག་ བཤེསཟིན །_།དམིགས་པ འི་ དུས་ ན་ འཁྲུལ་པ་ དང་ །_།དེ་ མ་ ཐག་པ འི་ དུས་ སུ་ ནི །_།རེ་དོགས་ གཉིས་ སུ་ ལྷུང་བ འོ །_།དང་པོ་ རྒྱུ་དུས་ ཞེན་པ་ ནི །_།སྣང་སྲིད་ སྣ་ཚོགས་ སྣང་བ་ འདི །_།རྨི་ལམ་ དག་ གི་ ནོར་ ཟས་ བཞིན །_།སྣངབ་ ཉིད་ ནི་ སྟོང་པ་ ལ །_།སྟོང་པ་ ཡིན་པ ར་ མ་ ཤེས་པ ས །_།ཟས་ དང་ ནོར་ དང་ ལོངས་སྤྱོད་ དང་ །_།བུ་ དང་ བུ་མོ་ ཆུང་མ་ དང་ །_།འདོད་ཡོན་ རྣམས་ ལ་ ཆགས་པ་ ཡིས །_།རྟག་པ ར་ བདེན་པ ར་ བཟུང་བ་ དང་ །_།དངོས་པོ་ བདེན་པ ར་ ཞེན་པ་ ཡིན །_།ཕྱི་མ འི་ ཆོས་ ནི་ མི་ དྲན་ ཏེ །_།འདོད་པ འི་ དུག་ གི་ མྱོས་པ ར་ འགྱུར །_།ཆགས་སྡང་ ཉིད་ ཀྱིས་ དམ་ བཅིངས་ ནས །_།ཁམས་ གསུམ་ འཁོར་བ ར་ འཁྱམས་པ ར་ འགྱུར །_།རྒྱུ་ ཡིི་ དུས་ ན་ ཞེན་པ་ འོ །_།དེ་ ནི་ སྤང་བྱ་ དང་པོ་ འོ །_།རྟེན་ གྱི་ གང་ཟག་ འགའ་ཞིག་ གིས །_།སློབ་དཔོན་ ཐ་སྙད་ ཅན་ ཞིག་ ལ །_།ལོ་ དང་ ཟླ་བ ར་ བསྟེནབྱས་ ནས །_།སྒོམ་ གྱི་ གདམས་ངག་ ཐམས་ཅད་ ལ །_།སུན་ འབྱིན་ གོལ་ས་ མང་ ཞེས་ ཟེར །_།ཐོས་པ འི་ ཡོན་ཏན་ འབའ་ཞིག་ བརྗོད །_།ཚིག་ དང་ ཐ་སྙད་ སྒྲ་ ཚིག་ ལ །་།མཚན་བཅས་ འབའ་ཞིག་ བསྟན་པ་ ཡི །_།ཐོས་པ་ རྐྱང་པ ར་ སོང་ གྱུར་ ན །_།ཉོན་ མོོངས་ མགོ་བོ་ མ་ ནོན་ ཏེ །_།ཆོས་ བརྒྱད་ འབའ་ཞིག་ དོན་གཉེར་ ནས །_།འཁོོར་ བར་ ཡུན་རིང་ འཁྱམས་པ ར་ འགྱུར །_།ལོག་པ འི་ བཤེས་ ཀྱིས་ ཟིན་པ་ ཡི །_།སྤང་བྱ་ འདི་ ནི་ གཉིས་པ ར་ འདོད །_།རྣམ་རྟོག་ ཆོས་སྐུ ར་ ཤེས་པ་ ལ །_།རྣམ་པ ར་ རྟོག་པ་ སྤངས་ ནས་ སུ །_།མི་ རྟོག་ ཡེ་ཤེས་ སྒོམ་པ་ ནི །_།ཆོས་སྐུ་ ལོགས་ ནས་ ཐོབ་ འདོད་པ །_།དམིིགས་པ འི་ རྐྱེན་ དུ་ འཁྲུལ་པ་ སྟེ །_།སྤང་བྱ་ གསུམ་པ་ ཡིན་པ ར་ གསུང་ །_།སྐྱེེས་ བུ་ དམ་པ་ འགའ་ཞིག་ གིས །_།ལྟ་བ་ སྤྱོད་པ་ སྒོམ་པ་ གསུམ །_།ཉམས་ སུ་ བླངས་པ འི་ བྱིན་རླབས་ ཀྱིས །_།སངས་རྒྱས་ ཐོབ་ ཏུ་རེ་བ་ དང་ །_།གལ་ཏེ་ སངས་རྒྱས་ མ་ ཐོབ་ ན །_།དམྱལ་བ ར་ ལྷུང་ གིས་ དོགས་པ་ ནི །_།དེ་ མ་ ཐག་པ འི་ རྐྱེན་ དུས་ སུ །_།རེ་ དོོགས་ གཉིས་ སུ་ ལྟུང་བ ར་ འགྱུར །_།དེ་ལྟར་ ཡིད་གཉིས་ ལྟུང་བ ས་ ན །_།འདི་ ནིི་ སྤང་བྱ་ བཞི་པ ར་ འདོད །_།མཚན་ལྡན་ སློབ་མ་ བསྟེན་ བྱས་ ལ _།ནང་གསེས་ བཞི་ རུ་ བླ་མ ས་ གསུངས །_།རྒྱུ་ ཡི་ དུས་ ན་མ་ ཞེན་ དང་ །བདག་ པོོའི་ རྐྱེན་ གྱི་ དུས་ སུ་ ནི །_།དགེ་བ འི་ བཤེས་ ཀྱིས་ ཟིན་པ་ དང་ །_།དམིགས་ པའིི་ རྐྱེན་ དུ་མ་ འཁྲུལ་ དང་ །_།དེ་ མ་ ཐག་པ འི་ དུས་ སུ་ ནི །_།རེ་དོགས་ གཉིིས་ དང་ བྲལ་བ འོ །_།དང་པོ་ གང་ཟག་ འགའ་ཞིག་ གིས །_།འཁོར་ དང་ རྫས་ དང་ ལོངས་སྤྱོད་ དང་ །_།བུ་ དང་ བུ་ མོོ་ ཆུང་མ་ དང་ །_།མདོར་ན་ སྣང་གྲགས་ མ་ ལུས་ ཀུན །_།སྒྱུ་མ་ ལྟ་བུ ར་ གོ་བ་ ཡིན །_།དངོས་པོ ར་ སྣང་བ་ ཐམས་ཅད་ ལ །_།བདེན་ དང་ཞེན་ འཛིན་ མི་ འབྱུང་ སྟེ །_།འཁོར་བ འི་ ཆོས་ ལ་ ཡིད་ བྱུང་ ནས །_།དད་གུས་ གཉིས་ ཀྱི་ གདམས་ངག་ ཚོལ །_།དེ་ ནིི་ རྒྱུ་དུས་ མ་ ཞེས་པ འི །_།བླང་ བྱ འི་ སློབ་མ་ དང་པོ་ ཡིན །_།དད་ དུས་ལྡན་པ འི་ གང་ཟག་ གིས །_།དམ་པ་ གཅིག་ གི་ རྩ ར་ ཕྱིན་ ནས །_།མཚན་མེད་ ཆོས་སྐུ འི་ གདམས་ངག་ བསྟན །_།ཆོས་ རྣམས་ དངོས་པོ་ མེད་པ ར་ གོ །_།དེ་ ནི་ བདག་པོ འི་ རྐྱེན་ དུས་ སུ །_།དགེེ་བ འི་ བཤེས་ ཀྱིས་ ཟིན་པ་ སྟེ །_།དེ་ ནི་ ཚད་ལྡན་ གཉིས་པ་ འོ །_།དམ་པ འི་ སྐྱེས་བུ་ འགའ་ཞིག་ གིས །_།བླ་མ འི་ གདམས་ངག་ ལེགས་ ཐོབ་ ནས །_།རྟོག་པ་ སེམས་ སུ་ ངོ་ ཤེས་པ ས །_།རྣམ་པ ར་ རྟོག་པ་ མི་ སྤང་ སྟེ །_།དེ་ཉིད་ ཆོས་སྐུ་ ཡིན་པ ར་ ཤེས །_།རྟོག་པ་ སྐུ་དྲིན་ ཆེ ར་ གོ་བ ས །_།རྟོག་པ་ ལམ་ དུ་ ཁྱེར་བ་ ནི །_།དམིགས་པ འི་ རྐྱེན་ དུས་ མ་ འཁྲུལ་ ཏེ །_།ཚད་ལྡན་ སློབ་མ་ གསུམ་པ་ སྟེ །_།རྣམ་རྟོག་ ཆོོས་ སྐུར་ ཐིམ་ གྱུར་པ ས །_།སངས་རྒྱས་ བཟང་ ལ་ རེ་བ་ མེད །_།འཁོར་བ་ ངན་ ལ་ དོགས་པ་ མེད །_།མཉམ་པ་ཉིད་ དུ་ ཤེས་པ་ ནི །_།དེ་ མ་ ཐག་པ འི་ རྐྱེན་ དུས་ སུ །_།རེ་དོགས་ གཉིས་ དང་ བྲལ་བ་ སྟེ །_།བླང་ བྱའིི་ མཚན་ཉིད་ བཞི་པ་ ཡིན །_།དེ་ ཚོ་ སློབ་མ འི་ མཚན་ཉིད་ བསྟན །_།མཚན་ཉིད་ ལྡན་པ འི་ སློབ་མ་ དེ ས །_།བླ་མ་ བཟང་པོ་ བསྟེན་ དགོས་པ ས །_།གཉིས་པ་ བླ་མ འི་ མཚན་ཉིད་ ནི །_།བླ་མ་ ལ་ ཡང་ རྣམ་པ་ བཞི །_།གང་ཟག་ དགེ་བ འི་ བཤེས་གཉེན་ དང་ །།བཀའ་ དང་ སྣང་བ་ རིག་པ་ འོ །_།དང་པོ་ གང་ཟག་ བཤེས་གཉེན་ ནི །_།གསལ་ འདེབས་ ནུས་ དང་ འགལ་ བསྒྱུར་ ནུས །_།མ་ འཁྲུལ་ཤེས་ རབ་ གོ་ འབྱེད་ ནུས །_།མཚན་ ཉིིད་ རྣམ་པ་ བཞི་ རུ་ གསུང་ །_།གང་ཟག་ ངན་ རྟོག་ གང་ བྱུང་ ཡང་ །_།སྒོམ་ གྱི་ གྲོགས་ སུ་ སྒྱུར་བྱེད་ ཅིང་ །_།སློོབ་ མ འི་ ཉམས་མྱོང་ གསོ་ ནུས་པ །_།གསོལ་བ་ འདེབས་ ནུས་པ འི་ བླ་མ་ ཡིན །_།མཚམས་མེད་ ལྔ་ དང་ མི་དགེ་ བཅུ །_།སྡོམ་ དང་ དམ་ཚིག་ ཉམས་ ལ་སོགས །_།རིགས་རྒྱུད་ ལ་ ནི་ མི་ འཚམས་པ །_།འགལ་བ་ སྣ་ཚོགས་ འབྱུང་འགྱུར་ ཀྱང་ །_།མི་ བཟོད་ སྐད་ཅིག་མ་ འབྱེད་པ ར །_།དེ་ ནི་ རྟོག་པ་ ཡིན་པ ར་ ཤེས །_།རྟོག་པ་ སེམས་ སུ་ ངོོ་ ཤེས་པ ས །_།སེམས་ཉིད་ སྐུ་བཞི ར་ བསྒྱུར་ ནུས་པ ས །_།འགལ་ བསྒྱུར་ ནུས་པ འི་ བླ་མ་ ཡིན །_།རྣམ་པ ར་ རྟོག་པ་ བྱུང་ དུས་ སུ །_།རང་ གི་ བླ་མ ར་ ཝལ་གྱིས་ ཤེས །_།རྟོག་པ་ སྐུ་དྲིན་ ཅན་ དུ་ གོ །_།ཆོས་ ཀྱི་ སྐུ་ དང་ རྣམ་རྟོག་ གཉིས །_།ཐ་དད་ ཅུང་ཟད་ མེད་པ ར་ ནི །_།ངེེས་ ཤེས་ བརྟན་པོ་ སྐྱེས་པ་ དེ །_།བདག་ གི་ མ་ འཁྲུལ་ བླ་མ་ ཡིན །_།རྣམ་རྟོག་ སེམས་ སུ་ ཤེས་ གྱུར་ ཏེ །_།སེམས་ ཉིིད་ སྐྱེ་བ་ མེད་པ ར་ ཤེས །_།རྣམ་པ ར་ རྟོག་པ་ སྤང་ དུ་ མེད །_།མི་ རྟོག་ ཡེེ་ ཤེས་ བསྒྲུབ་ ཏུ་ མེད །_།རྟོག་པ་ སྣ་ཚོགས་ སྣང་བ་ འདི །_།ཆུ་ ལ་ ལན་ཚྭ་ བཏབ་པ་ བཞིན །_།རྟོག་པ་ སྟོང་པ་ གཉིས་ མེད་པ ར །_།སྟོོན་པ ར་ བྱེད་པ འི་ བླ་མ་ དེ །_།ཤེས་རབ་ གོ་ འབྱེད་ བླ་མ་ ཡིན །_།དེ་ ཚོོ་ གང་ཟག་ བཤེས་གཉེན་ གྱིས །_།མཚན་ཉིད་ རྣམ་པ་ བཞི་ ལྡན་ བཤད །_།གཉིིས་པ་ བཀའ་ ཡི་ བཤེས་གཉེན་ ནི །_།ལྷན་ ཅིིག་ སྐྱེས་ སྦྱོར་ གདམས་ངག་ འདི །_།ཡུན་ དུ་ བསྲིངས་ ནས་ བསྒོམ་ ལགས་ ན །_།བཀའ་ དང་ བསྟན་བཅོས་ མན་ངག་ སོགས །_།ཐོས་པ་ ཙམ་ གྱིས་ ཤེས་ གྱུར་ ཏེ །_།རང་ གིིས་ བསྒོམས་པ འི་ ཉམས་མྱོང་ དང་ །_།དབྱེ ར་ མེད་ རོ་ གཅིག་ རྟོགས་ གྱུརཔས །_།ངེས་ པའིི་ ཤེས་པ་ སྐྱེ་བ ར་ འགྱུར །_།ཐེ་ཚོམ་ ཡིད་གཉིས་ བྲལ་ གྱུར་ ཏེ །_།ཆོས་ ལ་ རང་ བྱན་ ཚུད་པ་ འབྱུང་ །_།གཅིག་ ཤེས་ ཀུན་ ལ་ མཁས་པ་ སྟེ །_།བཀའ་ ཡི་ བླ་མ་ དེ་ ལ་ བགྱི །_།གསུམ་པ་ སྣང་བ འི་ བཤེས་གཉེན་ ནི །_།ཆོས་ རྣམས་ སེམས་ སུ་ རྟོགས་ ཙམ་ ན །_།རྣམ་རྟོག་ སྣ་ཚོགས་ བདེ་སྡུག་ དང་ །སྣང་བ་ དཀར་དམར་ ཅིར་ སྣང་ ཡང་ །རྟོགས་པ་ སྐྱེ་བ འི་ གྲོགས་ སུ་ འགྱུར །_།གང་ དུ་ བསྡད་ ཀྱང་ གཞལ་ཡས་ ཁང་ །_།སུ་ དང་ འགྲོགས་ ཀྱང་ ཡི་དམ་ ལྷ །_།ཉམས་ ལ་ དེ་ལྟར་ ཤར་ ཙམ་ ན །_།སྣང་བ་ བཤེས་གཉེན་ དེ་ ཡིན་ གསུང་ །ལྔ་ བཞི ར་ རིག་པ འི་ བླ་མ་ ནི །_།ཉོན་མོངས་ ལྔ་ དང་ གཟུང་འཛིན་ དང་ །_།མཚན་མ འི་ རྣམ་རྟོག་ སྣ་ཚོགས་ ཀུན །_།བདེ་ཆེན་ སྐྱེ་ མེད་ རོ་ གཅིག་ རྟོགས །_།འཁོར་འདས་ མཉམ་པ་ཉིད་ དུ་ རྟོགས །_།རིག་པ་ ཆོས་སྐུ ར་ ཤར་ ཙམ་ ན །_།ཕྱིི་ ཡི་ བླ་མ་ མི་ དགོས་པ ས །_།སྒྲོ་ འདོོགས་ ནང་ དུ་ ཆོད་པ་ ལ །_།རིག་པ འི་ བཤེས་གཉེན་ དེ་ ལ་ ཟེར །_།དེ་ ཚོ་ བླ་མ འི་ མཚན་ཉིད་ བསྟན །_།སྤྱི་དོན་ གསུམ་པ་ ཚད་ལྡན་ གྱིས །_།བླ་མ་ དམ་པ འི་ གདམས་ངག་ འདི །_།ཉམས་ སུ་ འདི་ལྟར་ བླང་བ ར་ བྱ །_།ཚེ་ འདི འི་ ལྟོས་ ཐག་ རབ་ བཅད་ དེ །_།གྲུབ་ཐོབ་ གནས་ སམ་ དབེན་པ འི་ ས ར །_།འབོལ་ ཆུང་ བདེ་བ འི་ སྟེང་ དག་ ཏུ །_།སྐྱིལ་ཀྲུང་ ལ་སོགས་ ཅི་ བདེ ར་ བྱ །_།ལུས་ བསྲང་ ལག་པ་ མཉམ་བཞག་ བྱ །_།མགྲིན་པ་ ཡིད་ ཙམ་ དགུག་པ ར་ བྱ །_།མིག་ གཉིས་ སྣ་རྩེ ར་ ཟིམ་མེ་ གཏད །_།དེ་ ནི་ ལུས་ ཀྱི་ འདུག་སྟངས་ ཡིན །_།དེ་ནས་ བྱང་ཆུབ་ སེམས་བསྐྱེད་ དེ །_།བདག་ གིིས་ སེམས་ཅན་ ཐམས་ཅད་ ཀྱི །_།དོན་ དུ་ སངས་རྒྱས་ འཐོབ་ བྱ འི་ ཕྱིར །_།ཟབ་མོ འི་ དོན་ འདི་ བསྒོམ་པ ར་ བྱ །_།སྙམ་ དུ་ སེམས་ ནི་ ལྷན་ཅིག་ སྐྱེས །_།རང་ ལུས་ ཡི་དམ་ ལྷ་ བསྒོམས་ ནས །_།སྤྱིི་ བོར་ བླ་མ་ དམ་པ་ བསྒོམས །_།དེ་ནས་ གོ་ཆ་ གཉིས་ བགོ་ སྟེ །_།ལྟ་བ་ ཤེས་རབ་ གོ་ཆ་ འོ །_།ལྟ་བ འི་ གོ་ཆ་ གཉིས་ ཡིན་ ཏེ །_།ཟབ་ དང་ རྒྱ་ ཆེ་ ལྟ་བ་ འོ །_།ཟབ་པ་ ལ་ ནི་ རྣམ་ བཞི་ སྟེ །_།ཤེེས་པ་ ཡི་ ནི་ མཚན་ཉིད་ དང་ །_།ཁྱད་པར་ གྱི་ ནི་ མཚན་ཉིད་ དང་ །_།བྱེད་པ་ ཡི་ ནི་ མཚན་ཉིད་ དང་ །_།ངོ་བོ་ ཉིད་ ཀྱི་ མཆན་ ཉིད་ དོ །_།དང་པོ་ ཤེས་པ འི་ མཚན་ཉིད་ ནི །_།གདམས་ངག་ དང་ ནི་ ཤེས་རབ་ ཀྱིས །_།ཤེས་པ འི་ མཚན་ཉིད་ ངོས་ གཟུང་ སྟེ །_།རང་ གི་ སེམས་ ཀྱིས་ སེམས་ ལ་ ནི །་།ནང་ དུ་ ཅེར་ གྱིས་ བལྟ་བ ར་ བྱ །_།བལྟས་པ ས་ སྐྱེ་ མེད་ ཆོས་ ཀྱི་ སྐུ །_།འགག་པ་ མེད་པ་ ལོངས་སྐུ་ སྟེ །_།གནས་པ་ མེད་པ་ སྤྲུལ་པ འི་ སྐུ །_།སྐུ་གསུམ་ ཀུན་རྫོབ་ སྒྱུ་མ་ ཙམ །_།ཚིག་ བརྗོད་ བརྟག་པ འི་ བློ་ སྣང་ ལ ས །_།དོན་ ལ་ ངོས་ གཟུང་ བྲལ་བ་ ཡི །_།བློ་ ཡི་ ཡུལ་ ལ ས་ འདས་པ་ ནི །_།ངོ་ བོོ་ ཉིད་ ཀྱི་ སྐུ་ སྙམ་ དུ །_།ལན་ གཅིག་ ཝལ་གྱིས་ བསམ་པ ར་ བྱ །_།སེམས་ ཀྱི་ མཚན་ཉིད་ སྐུ་བཞི་ རུ །_།ངོས་ ནི་ ཟིན་པ ར་ གྱུར་ ཙམ་ ན །_།ཤེས་ པའིི་ མཚན་ཉིད་ བྱ་བ་ ཡིན །_།གཉིས་པ་ ཁྱད་པར་ མཚན་ཉིད་ ནི །_།རྟོག་པ་ བྱུང་ ཚད་ སེམས་ ཡིན་པ ས །_།མི་ སྤང་ སྐུ་བཞི་ ཡིན་ སྙམ་ དུ །_།ལན་ གཅིིག་ ཝལ་གྱིས་ བསམ་པ ར་ བྱ །_།གསུམ་པ་ བྱེད་པ འི་ མཚན་ཉིད་ ནི །_།སེམས་ཉིད་ སྐུ་ བཞིི་ ཡིན་མོད་ ཀྱང་ །_།སྐུ་བཞི་ བྱེད་ མཁན་ ལོགས་ ན་ མེད །_།སྙམ་ དུ་ ལན་ གཅིག་ བསམ་པ་ སྟེ །_།ངོ་བོ་ ཉིིད་ ཀྱི་ མཚན་ཉིད་ དོ །_།དེ་ རྣམས་ ཆོས་ རྣམས་ མ་ ལུས་ ཀུན །_།མཚན་ཉིད་ བཞི་ ལས་མ་ འདས་པ ར །_།ཟབ་པ་ ལྟ་བ འི་ གོ་ཆ་ སྟེ །_།རྒྱུ་ ཆེ་ ལྟ་བ འི་ གོ་ཆ་ ནི །_།རྟོག་པ་ ཆོས་སྐུ ར་ ཐིམ་ གྱུར་ ནས །_།འཁོར་འདས་ མཉམ་པ་ཉིད་ དུ་ རྟོགས་པ ས །_།འབྲས་བུ་ བཟང་ ལ་ རེ་ མེད་ ཀྱང་ །_།ཀུན་རྫོབ་ སྒྱུ་མ་ རྨི་ལམ་ ཙམ །_།དཀར་ཕྱོགས་ དགེ་བ་ རྒྱུན་ མི་ ཆད །_།སྟོོོང་ ཉིད་ ལྟ་བ འི་ གདེང་ ལྡན་པ ས །_།འཁོར་བ ར་ ལྷུང་ དོགས་ མ་ མཆིས་ ཀྱང་ །_།ནག་ཕྱོགས་ མི་དགེ་ བཅུ་པོ་ སྤང་ །_།སྙམ་ དུ་ ལན་ གཅིིག་ བསམ་པ་ དེ །_།རྒྱ་ ཆེ་ ལྟ་བ འི་ གོ་ཆ་ སྟེ །_།དེ་ ཚོ་ ལྟ་བ འི་ གོ་ཆ་ སྟོན །_།ཤེས་རབ་ གོོ་ ཆ་ གཉིས་ ཡིན་ ཏེ །_།ཕྱིི་ དང་ ནང་ གི་ གོ་ཆ་ འོ །_།ཕྱི་ ནི་ ལུས་ ཀྱི་ ན་ཚ་ དང་ །_།སྡུག་བསྔལ་ མི་ སྤང་ ཆོས་སྐུ་ ཡིན །_།སྙམ་ དུ་ ལན་ གཅིག་ བསམ་པ འོ །_།ནང་ དུ་ སེམས་ ཀྱི་ དྲན་རྟོག་ རྣམས །_།མི་ སྤང་ སྐུ་དྲིན་ ཆེ་བ ར་ བལྟ །_།ཆེ་བ འི་ ཆེ་ ལུགས་ འདི་ལྟར་ བལྟ །_།དཀོན་མཆོག་ གསུམ་ ཡང་ རྣམ་རྟོག་ ཡིན །_།སྐབས་ བརྒྱད་ ལམ་ ལྔ་ རྣམ་རྟོག་ ཡིན །_།དབང་པོ་ ལྔ་ ཡང་ རྣམ་རྟོག་ ཡིན །_།མཆོག་ ཐུན་མོང་ གཉིས་ ཀྱང་ རྣམ་རྟོག་ ཡིན །_།འཇམ་དཔལ་ ཐོབ་པ ར་ བྱེད་པ་ ཡི །_།རྒྱུ་ ཡང་ རྣམ་རྟོག་ ཁོ་རང་ ཡིན །_།ལམ་ དང་ འབྲས་བུ་ ཁོ་རང་ སྟེ །_།རྟོག་པ་ ཤེས་རབ་ རྩལ་ སྦྱངས་ ནས །_།ཆོས་སྐུ་ ཡེ་ཤེས་ འབར་བ ར་ འགྱུར །_།དེ་ ཚེ་ ཤེས་རབ་ གོ་ཆ་ བསྟན །_།སྤྱི་ དོོན་ བཞི་པ་ ཉམས་ བླང་ གིས །_།ཤེས་རབ་ གསུམ་པོ་ བསྒོམས་པ་ ལ །_།ཐོས་བསམ་ སྒོམ་པ་ གསུམ་ དུ་ གསུང་ །_།དང་པོ་ ཐོས་པ འི་ ཤེས་རབ་ ནི །_།གདམས་ངག་ ཤེས་རབ་ མིག་ གིས་ ནི །_།སེམས་ ཀྱི་ མཚན་ ཉིིད་ ལ་ བལྟས་ ཏེ །_།སྐྱེ་བ་ མེད་ ལ་ འགག་པ་ མེད །_།གནས་ མེད་ དངོས་ པོམེད་པ་ འོ །_།རང་ གི་ ངག་ ཏུ་ ཚིག་ འདི་ རྣམས །_།གཞན་ གྱིས་ ཐོས་པ་ ཙམ་ དུ་ ནི །_།ལན་ གསུམ་ དུ་ ནི་ བརྗོད་བྱ ས་ ཏེ །_།དེ་ ལ་མ་ ཡེངས་ ཉན་པ་ ནི །_།ཐོས་པ འི་ ཤེས་རབ་ ཡིན་ ནོ་ གསུངས །_།གཉིས་པ་ བསམ་པ འི་ ཤེས་རབ་ ནི །_།གོང་ གི་ ཚིག་ རྣམས་ སེམས་པ་ སྟེ །_།ཁམས་ གསུམ་ རང་སྣང་ འཁོར་འདས་ ཀུན །_།དེ་དག་ སེམས་ ཀྱི་ ཆོ་འཕྲུལ་ ཡིན །_།སེམས་ཉིད་ སྐྱེ་བ་ མེད་པ་ ལ །_།གཞན་དག་ སྐྱེ་བ ར་ འཛིན་བྱེད་པ །_།སྐྱེས་ ན་ གང་ གི་ ཚེ་ ན་ སྐྱེས །_།མངལ་ དང་ སྒོ་ང་ རྫུས་པ་ དང་ །_།དྲོད་གཤེར་ ལ ས་ ནི་ སེམས་མ་ སྐྱེས །_།_།ཕྱོགས་མཚམས་ སྟེང་འོག་ ཀུན་ ནས་ ཀྱང་ །_།སེམས་ ནི་ སྐྱེ་ ནི་ མ་ མྱོང་ ན །_།འབྱུང་བ་ བཞི་ དང་ ནམ་མཁའ་ ལ ས །_།སེམས་ ནིི་ སྐྱེ་བ ར་ ཡོད་ མིན་ ཏེ །_།རང་ གི་ ལུས་ ཀྱི་ སྤྱི་གཙུག་ ནས །_།རྐང་མཐིལ་ ཡན་ཆད་ བཙལ་ བྱས་ ཀྱང་ །_།སེམས་ ནི་ སྐྱེ་བ ར་ མ་ མཐོང་བ ས །_།སྐྱེ་བ་ མེེད་པ་ ཡིན་ སྣམ་ དུ །_།ལན་ གཅིག་ ཝལ་གྱིས་ བསམ་པ ར་ བྱ །_།འགག་ ན་ གང་ དུ་ འགག་པ ར་ འགྱུར །_།སེམས་ ལ་ འགག་ རྒྱུ་མ་ མཐོང་ སྟེ །_།དང་པོ་ མ་ སྐྱེས་པ་ ཡི་ ཕྱིར །_།ཐ་མ་ འགག ས་ རྒྱུ་ མི་ འདུག་ གོ །_།སྙམ་ དུ་ ཝལ་གྱིས་ བསམ་པ ར་ བྱ །_།སེམས་ ལ་ གནས་པ་ ཡང་ མེད་ དེ །_།སྤྱི་གཙུག་ རྐང་མཐིལ་ ཡན་ལག་ ལ ས །_།སེམས་ ནི་ གནས་ ས་རྡུལ་ ཙམ་ མེད །_།ཕྱི་ ཡི་ ཡུལ་ ལ་ མི་ གནས་ ཏེ །_།སྐྱེ་འགག་ མེད་པ་ ཉིད་ ཡིན་པ ས །_།གནས་པ་ ཡོད་པ་ མ་ ཡིན་ ནོ །_།སེམས་ ལ་ གནས་པ་ ཅི་ཡང་ མེད །_།གལ་ཏེ་ དངོས་པོ་ ཡོད་ གྱུར་ ན །_།དབྱེིབས་ དང་ཁ་ དོག་ གྲུབ་ དགོས་ ཏེ །_།ཁ་དོག་ དབྱིབས་ སུ་ གྲུབ་པ་ མེད །_།དམར་སེར་ དཀ ར་ ལ་སོགས་པ་ ཡི །_།དབྱིབས་ ལ ས་ འདས་པ འི་ ངོས་ གཟུང་ བྲལ །_།སྙམ་ དུ་ སེེམས་པ ར་ བྱེད་པ་ སྟེ །_།བསམས་པ འི་ ཤེས་རབ་ དེ་ ཡིན་ གསུང་ །_།རྟོག་པ་ དོན་ དུ་ ཤེས་པ་ སྟེ །_།བྱ་བ་ བཏང་བ འི་ སྐྱེས་བུ་ བཞིན །_།སེམས་ མི་ སྒྲིམ་ ཞིང་ ལུས་ ནི་ གློད །_།སེམས་ དང་ རྟོག་པ་ དབྱེ ར་ མེད་པ ས །_།གསལ་ ལ་ ངོས་ གཟུང་ བྲལ་བ་ ཡི །_།ནམ་མཁའ་ དྭངས་པ འི་ དཀྱིལ་ ལྟ་བུ །_།ངང་ ལ་མ་ ཡེངས་ གཞག་པ ར་ བྱ །_།ཡང་ན་ འདི་ལྟར་ བཞག་ ཅེས་ གསུང་ །_།ཕྱིར་ཡང་ མི་ སྤྲོ་ ནང་མི་ བསྡུ །_།ཚོགས་ དྲུག་ རང་ གསལ་སྟོང་པ་ ཡི །_།ངང་ དུ་ ཆུ་ ལ་ ཆུ་ བཞག་ དང་ །_།མར་ ལ་མ ར་ ནི་ བཞག་པ་ ལྟར །_།མ་ བཅོ ས་ གཉུག་ མ འི་ ངང་ ལ་ བཞག _།ཡང་ན་ འདིི་ ལྟར་ བཞག་ ཅེས་ གསུང་ །_།སེམས་ དང་ རྣམ་རྟོག་ ཡེ་ཤེས་ གསུམ །_།ངོ་བོ་ བདེ་སྟོང་ ཉིད་ ཀྱི་ ངང་ །_།མར་མེ་ རླུང་ གིས་ མ་ བསྐྱོད་ བཞིན །_།རྦ་རླབས་ མེད་པ་ རྒྱ་མཚོ་ བཞིན །_།མཐའ་ དང་ བྲལ་བ་ ནམ་མཁའ་ བཞིན །_།རྒྱུན་ ཆད་ མེད་པ་ ཆུ་བོ་ བཞིན །_།གསལ་ ལ་ མི་ གཡོ་ ངོས་ གཟུང་ བྲལ །_།མ་ བཅོོས་ ངོ་བོ ར་ རང་ གསལ་ དུ །_།མ་ ཡེངས་ རྒྱུན་ ཆད་ མེད་པ ར་ བཞག _།ཡང་ན་ ལུགས་ གཅིག་ འདི་ལྟར་ གསུང་ །_།ཆོས་ རྣམསཐམས་ ཅད་ རྣམ་རྟོག་ སྟེ །_།རྣམ་པ ར་ རྟོག་པ་ སེམས་ཉིད་ ཡིན །_།སེམས་ དེ་ ཡེ་ནས་ སྐྱེ་ མེད་ ངང་ །_།ནམ་མཁའ་ མཐའ་ དང་ བྲལ་བ་ བཞིན །_།སེམས་ཉིད་ གསལ་ ལ་ ངོས་ གཟུང་ བྲལ །_།གཟུང་འཛིན་ སྒྲ་ བསྒྱུར་ འདེབས་ ལ ས་ འདས །_།སྐྱེ་ མེད་ རང་ གི་ ངང་ ཉིད་ དུ །_།བསྒོམ་ རྒྱུ་ ཏིལ་ ཙམ་ མ་ མཆིས་ ཀྱང་ །_།ཡེངས་ སུ་ སྐད་ཅིག་ ཙམ་ ཡང་ མེད །_།སྟོོོོང་ ཉིད་ བདེ་ གསལ་ ངང་ ལ་ བཞག _།གལ་ ཏེེ་ དྲན་པ་ ཡེངས་པ་ ལ །_།དགེ་ དང་ མི་དགེ་ ལུང་ མ་ བསྟན །_།རྣམ་རྟོག་ གསུམ་པོ་ གང་ བྱུང་ ཡང་ །_།མི་ སྤང་ སྐུ་དྲིན་ ཆེ་བ ར་ བལྟ །_།དགེོས་ དང་ མེད་ དུ་ མི་ རུང་ དང་ །_།སྐུ་དྲིན་ ཤིན་ཏུ་ ཆེ་བ ར་ བལྟ །_།དེ་ལྟ་ བུར་ ནི་ ཤེས་ ཙམ་ ན །_།ཆོས་སྐུ་ རྟོགས་པ འི་ ཐབས་ ཀྱི་ མཆོག _།རྣམ་རྟོག་ ཁོ་རང་ ཡིན་པ འི་ ཕྱིར །_།སེམས་ ཀྱི་ སྙིགས་མ་ རྣམ་རྟོག་ སྟེ །_།རྟོག་པ་ དོང་པོ་ ཆོས་སྐུ ར་ གྱུར །_།དེ་བ ས་ རྣམ་རྟོག་ ངོ་མཚར་ ཆེ །_།སྙམ་ དུ་ ཝལ་གྱིས་ ཤེས་པ ར་ བྱ །_།རྟོག་པ་ སེམས་ཉིད་ སྐྱེ་ མེད་ དུ །_།སྟོང་ཉིད་ ངང་ ལ་མ་ ཡེངས་ བཞག _།ཡང་ན་ རྣམ་རྟོག་ བྱུང་ དུས་ སུ །_།ཉི་ཟེར་ ཙན་དན་ དྲི་ བཞིན་ དུ །_།སེམས་ དང་ རྟོོག་པ་ ཆོས་སྐུ་ གསུམ །_།ཐ་དད་ ཡོད་པ་ མ་ ཡིན་ ཏེ །_།ཆུ་ དང་ ཆུ་ ཡི་ རླབས་ བཞིན་ གནས །_།སྙམ་ དུ་ ཝལ་གྱིས་ ཤེེས་ བྱས་ ནས །_།མ་ བཅོ ས་ ངང་ ལ་ མཉམ་པ ར་ བཞག _།མ་ བཅོ ས་ ངང་ ལ་ བཞག་ བྱ་ན ས །_།རྣམ་རྟོག་ མ་ ལུས་ ཐམས་ཅད་ ཀྱང་ །_།ནམ་མཁ འི་ སྤྲིན་ བཞིན་ དེངས་པ ར་ ངེས །_།རྗེ་བཙུན་ རིན་ཆེན་ ཞལ་ ལྔ་ ནས །_།ངེེད་ ཀུན་ རྣམ་རྟོག་ ལམདུ་ ཁྱེར །_།གཞན་དག་ རྟོག་པ་ སྤོང་བ ར་ འདོད །_།རྟོག་པ་ སྤོང་བ ར་ འདོད་པ་ དེ །_།ཆོས་ཉིད་ བདེ་ཆེན་ སྤོང་ དགོས་པ ས །_།སེམས་ཉིད་ སྤངས་ ན་ ཆོས་ ཀྱི་ སྐུ །_།སྤོང་བ ར་ འགྱུར་བ ར་ ཐེ་ཚོམ་ མེད །_།དེ་བ ས་ མ་ ཡེངས་ ལམ་ དུ་ ཁྱེར །_།ཕ་རོལ་ ཕྱིན་པ འི་ རྣམ་དག་ ལ ས །_།ཉོན་མོངས་ འཁོར་བ འི་ རྣམ་རྟོག་ དང་ །_།ཐམས་ཅད་ མཁྱེན་པ འི་ ཡེ་ཤེས་ གཉིས །_།གཉིས་ མེད་ རང་བཞིན་ གཅིག་པ་ སྟེ །_།ཐ་དད་ ཅུང་ཟད་ མེད་པ ར་ གསུངས །_།ཕྱག་ རྒུ་ ཆེན་པོ འི་ རྒྱུད་ དག་ ལ ས །_།ཅི་ ལྟར་ མེ་ ཡིས་ ཚིག་ གྱུར་ ཀྱང་ །_།མེ་ དེ་ཉིད་ ལ་ འདུ་བ ར་ བྱ །_།ཇི་ལྟར་ རྣམ་རྟོག་ བྱུང་ གྱུརཀྱང་ །_།རྟོག་པ་ དེ་ཉིད་ བསྟེན་པ ར་ བྱ །_།སྲེད་པ་ ཡིས་ ནི་ སྲེད་པ་ འདག _།རྟོག་པ་ ཉིད་ ཀྱིས་ རྟོག་པ་ སེལ །_།རྟོག་པ་ དེ་ ཉིིད་ ཐབས་ སུ་ གསུངས །_།རྡོ་རྗེ འི་ མགུར་ ལ ས་ འདི་སྐད་ གསུངས །_།ལྷན་ཅིག་ སྐྱེས་པ འི་ རྣམ་ཤེས་ འདི །_།ཡེ་ཤེས་ ཡིན་པ ར་ ཅིར་ གྱིས་ གཟུང་ །_།ངེེས་ ཤེས་ སྐྱེས་ ན་ དེ་ཉིད་ མཐོང་ །_།རང་ ལ་ སྐྱེས་ ཀྱི་ རྣམ་རྟོག་ འདི །_།ཆོས་སྐུ་ ཡེིན་པ ར་ ཅིར་ གྱིས་ གཟུང་ །_།ཉམས་ སུ་ མྱོང་ ན་ སྙིང་པོ་ མཐོང་ །_།བླ་མ་ ཆེན་པོ ས་ འདི་སྐད་ གསུངས །_།ཉོན་ མོོངས་ ཡེ་ཤེས་ ཉིད་ ཡིན་པ ས །_།གཉེན་པོ་ ལོགས་ ནས་ སྒོམ་ མི་ དགོས །_།རང་ ཤར་ གོ་ ན་ ཐབས་ ཀྱི་ མཆོག _།སྨྲྀ་ ཏ འི་ འབྲས་བུ་ ཇི་བཞིན་ དུ །_།རྒྱུ་དུས་ ཉིད་ ནས་ འབྲས་བུ ར་ གནས །_།རྣམ་རྟོག་ སྣ་ཚོགས་ བྱུང་ དུས་ སུ །_།རྨ་བྱ འི་ ཟས་ ལྟར་ ཤེས་པ ར་ བྱ །_།དེ་ ཚེ་ ཤེེས་ རབ་ གསུམ་ སྒོམ་ བསྟན །_།ལྔ་པ་ ཉམས་ ཀྱི་ འབྱུང་ ཚུལ་ ནི །_།རྟོག་པ་ ལམ་ དུ་ ཁྱེར་ བྱས་ ནས །_།ཐུན་ བཞི་ རིམ་པ ར་ སྒོམ་ གྱུར་ ན །_།སྔར་ འདྲིས་ མི་ ཕྲད་ རྡོ་ཚན་ ཁ །_།ནགས་མེ ས་ ཚིག་ དང་ བདེ་ གསལ་སྟོང་ །_།ཉམས་མྱོང་ མདོར་བསྡུས་ བཞི་ འབྱུང་ གསུངས །_།དང་པོ་ ལྔ ར་ འདྲིས་ མི་ ཕྲད་ ནི །_།དཔེར་ན་ གྲོགས་པོ་ མཛའ་བོ་ གཉིས །_།ལམ་ དུ་ ཏུག་ གིས་ ཕྲད་ གྱུར་ ན །_།ཕྲད་ དུས་ ཉིད་ ནས་ ངོ་ ཤེས་ ལྟར །_།དེ་བཞིན་ རྣལ་འབྱོར་པ་ དེ ས་ ཀྱང་ །_།རྣམ་རྟོག་ བྱུང་ དུས་ དེ་ཉིད་ དུ །_།རང་སེམས་ སྟོང་པ ར་ ཆོད་པ་ འབྱུང་ །_།ཕྲད་ འཇོམས་ བྱ་བ་ དེ་ ཡིན་ གསུངས །_།གཉིས་པ་ རྡོ་ཚན་ ཁ་བ་ ནི །_།སྤྲིན་ ལ ས་ ཁ་བ་ བྱུང་ གྱུར་ ཀྱང་ །_།རྡོོ་ ཚན་ སྟེང་ དུ་ བྱུང་ མ་ ཐག _།དེ་དུས་ ཉིད་ དུ་ ཆུར་ འགྱུར་ བཞིན །_།ཡེངས་ ལ ས་ རྟོག་པ་ བྱུང་ གྱུར་ ན །_།བྱུང་ རྗེས་ ཉིད་ དུ་ སེམས་ སུ་ ཤེས །_།སེམས་ཉིད་ ཆོས་སྐུ་ སྤྲོས་བྲལ་ དུ །_།འབད་ མི་ དགོས་པ ར་ རྟོག་པ་ འབྱུང་ །_།ཕྲད་ འཇོོམས་ བྱ་བ་ དེ་ ལ་ ཟེར །_།གསུམ་པ་ ནགས་མེ ས་ ཚིག་པ་ ནི །_།དཔེེར་ ན་ ནགས་ ལ་ མེ་ ཤོ ར་ ན །_།ཤིང་ དང་ རྩ་ དང་སེམས་ ཅན་ དང་ །_།ས་ཕྱོགས་ གཙང་ དང་ མི་གཙང་ སོགས །_།རྟོགས་པ་ མེད་པ ར་ སྲེག་པ ར་ བྱེད །_།རླུང་ དང་ སེར་བ་ ཅི་ བྱུང་ ཡང་ །_།མི་ འཆི་ སླར་ གྲོགས་ བྱེད་པ་ བཞིན །_།རྟོགས་པ འི་ མེ་ ཆེན་ འབར་ ཙམ་ ན །_།རྣམ་རྟོག་ བཟང་ངན་ སྣ་ཚོགས་ དང་ །_།གཟུང་ འཛིིན་ ཉོན་མོངས་ ཆགས་སྡང་ སོགས །_།བླང་དོར་ དགག་སྒྲུབ་ མེད་པ་ རུ །_།སྐྱེ་ མེེད་ ངང་ དུ་ སྲེག་པ ར་ བྱེད །_།རྣམ་རྟོག་ ཅི་ ལྟར་ མང་བ་ ལྟར །_།རྟོགས་པ་ སྐྱེ་བ འི་ གྲོགས་ སུ་ འགྱུར །_།མེ་ སྤྲུལ་ ཞེས་པ་ དེ་ ལ་ བྱེད །_།དེ་ལྟར་ རྟོགས་པ་ བརྟན་ ཙམ་ ན །གསལ་ ལ་ མི་ འགག ས་ མཐའ་ དང་ བྲལ །_།བདེ་ གསལ་ མི་ རྟོག་ ཞེན་པ་ མེད །_།ཁབ་ ཀྱིས་ བཙུགས་ ཀྱང་ བདེ་བ་ སྐྱེ །_།ཉིན་མཚན་ ཐུན་ མཚམས་ འགྲོ་འདུག་ སོགས །_།སྤྱོད་ལམ་ གང་ཡང་ ཁྱད་མེད་ ན །_།བདེེ་ གསལ་ ཉམས་མྱོང་ བཞི་པ་ སྟེ །_།དེ་ ཚོ་ ཉམས་ ཀྱི་ འབྱུང་ ཚུལ་ བསྟན །_།ཉམས་ དེ་ ཡུན་ དུ་ བསྲིངས་པ་ ཡིས །_།ཕན་ཡོན་ དང་ ནི་ འབྲས་བུ་ ལ །_།ནང་གསེས་ བཞི་ རུ་ བླ་མ ས་ གསུངས །_།དེ་ ལ་ དང་པོ་ ཕན་ཡོན་ ནི །_།སྒོམ་ གྱི་ ཐོག་ ཏུ་ ལྟ་བ་ འཆར །_།ལྟ་བ འི་ ཐོག་ ཏུ་ སྒོམ་པ་ འཆར །_།ལྟ་ སྒོམ་ རོ་ གཅིག་ འཆར་བ ར་ འགྱུར །_།སྣང་བ་ སྣ་ཚོགས་ ཞེས་ བཤད་ དོ །_།མཚན་མ་ རང་ས ར་ གྲོལ་བ་ དང་ །_།རྒྱུ་དུས་ འབྲས་བུ་ དུས་ མཚུངས་པ ས །_།ཆོས་ ལ་ རང་བཞིན་ ཚུད་པ་ འབྱུང་ །_།ཏིང་འཛིན་ ཟས་ ཀྱིས་ འཚོ་ འགྱུར་ ཏེ །_།བར་ཆད་ བདུད་ ཀྱིས་ ཚུགས་ མི་ འགྱུར །_།མངོན་པར་ ཤེས་པ་ འཆར་ འགྱུར་ དང་ །_།སངས་རྒྱས་ ཞིང་ཁམས་ མཐོང་ ལ་སོགས །_།ཐུན་མོང་ ཕན་ཡོན་ ལ་སོགས་ ཀུན །_།འགག་པ་ མེད་པ ར་ ཤུགས་ ཀྱིས་ འབྱུང་ །_།དེ་ལྟར་ ཡོན་ཏན་ མ་ ལུས་ ཀུན །_།རང་ ལ་ རྫོགས་པ ར་ ཤར་ གྱུར་ ཀྱང་ །_།གནས་སྐབས་ འབྲས་བུ ར་ ཤེས་བྱ ས་ ལ །_།ངོ་མཚར་ མཆོག་ ཏུ་ མི་ བཟུང་ ཞིང་ །_།རྒྱུན་ ཆད་ མེེད་པ ར་ འབད་ དེ་ བསྒོམ །_།རྟོག་པ འི་ རྗེས་སུ་ མི་ འབྲང་ ཞིང་ །_།རྣམ་རྟོག་ སེམས་ སུ་ ཤེས་བྱ ས་ ཏེ །_།སེམས་ཉིད་ སྐྱེ་ མེད་ སྤྲོས་བྲལ་ དུ །_།མི་ རྟོག་ བདེ་ གསལ་ སེང་ ངེ་ བསྒོམ །_།ངང་ ལ་མ་ ཡེེངས་ བསྒོམ་པ འི་ མཆོག _།རྟོག་པ་ བྱུང་ བརགྱུར་ ན་ ཡང་ །_།སྐྱོན་ ཅན་ དག་ ཏུ་ མི་ བལྟ་ སྟེ །_།རང་བཞིན་ ཤེས་ ན་ ཆོས་སྐུ་ ཡིན །_།དེ་བ ས་ ལྷག་པ འི་ སྒོམ་པ་ ཞིག _།ལོགས་ ནས་ འཚོལ་བ ར་ འདོད་ ལ་ རྣམས །_།རེ་དོགས་ གཉིས་ སུ་ ལྷུང་བ་ སྟེ །_།རེ་བ ས་ ཡོན་ཏན་ ཐམས་ཅད་ འགག ས །_།དོགས་པ་ ཡོད་ ན་ འཁོར་བ ར་ འཆིང་ །_།རྟོགས་པ ར་ མི་ འགྱུར་ བདེ་ གསལ་ མེད །_།གནས་པ་ བཟང་པོ་ ཡོད་ གྱུར་ ཀྱང་ །_།གོལ་བ འི་ ལམ་ ཞེས་ རྗེ་བཙུན་ གསུངས །_།ལྟ་བ་ གཞི་ ཐོག་མ་ ལུས་ དང་ །_།སྒོོམ་པ་ གཞི་ ཐོག་ མོ་ལུས་ དང་ །_།རྟོགས་པ་ ཉམས་ ཐོག་མ་ ལུས་གསུམ །_།རྟོག་པ་ ལམ་ དུ་ ཁྱེར་ དང་ བཞི །_།ལྷན་ཅིག་ སྐྱེས་ སྦྱོར་ ལུགས་ ཡིན་ གསུང་ །_།དེ་ ཚོ་ གནས་སྐབས་ ཕན་ཡོན་ ཡིན །_།གཉིས་པ་ སྤྱོད་པ འི་ བོགས་ དོན་ ནི །_།མཆོག་ གི་ འབྲས་བུ་ འཆར་ འགྱུར་བ །_།འགྲོ་ འཆག་ ཉལ་ དང་ སྤྱོད་ལམ་ ཀུན །_།སྒོམ་ དང་ མ་ བྲལ་ སྤྱོད་པ འི་ མཆོག _།བླང་ དོོར་ དགག་སྒྲུབ་ ཀུན་ དང་ བྲལ །_།ཉམས་ ང་ མེད་པ་ སེང་གེ་ བཞིན །_།གཙང་བཙོག་ མེད་པ་ ཁྱི་ ཕག་ བཞིན །_།གཟའ་ གཏད་མེད་པ་ སྨྱོན་པ་ བཞིན །_།དྲི་མ ས་ མ་ གོས་ སྤྱོད་པ་ བཞིན །_།ཚུལ་ ཆོས་ མེད་པ ས་ རོ་ལངས་ བཞིན །_།རྒྱུན་ ཆད་ མེད་པ ར་ གནས་ གྱུར་ ན །_།སྤྱོད་པ་ རྣམས་ ཀྱི་ ནང་ ན་ མཆོག _།སྤྱོད་པ་ དེ་ལྟར་ སྤྱད་པ་ ལ ས །_།རྩེ་གཅིག་ སྥོས་ བྲལ་ རོ་ གཅིག་ དང་ །_།བསྒོམ་ མེད་ མཐ ར་ ཕྱིན་ འབྲས་བུ་ ལ ས །_།འབྲས་བུ་ རོ་ གཅིག་ རྟོགས་པ་ ནི །_།རེ་ དོོགས་ མེད་ ན་ འབྲས་བུ འི་ མཆོག _།ཆོས་སྐུ་ སྨྲ་ བསམ་བློ་ ལ ས་ འདས །_།ཡང་དག་ སངས་ རྒུ ས་ ཉིད་ ཀྱིས་ ཀྱང་ །_།ཆོས་ མཐོང་བ ར་ ནི་ རིགས་ མ་ ཡིན །_།འོན་ཀྱང་ གདུལ་བྱ འི་ སྣང་བ་ ལ ས །_།མཚན་ དང་ དཔེ་བྱད་ འབར་བ་ དང་ །_།རང་བྱུང་ ཤྰ་ ཀ་ ཐུབ་ ལ་སོགས་པ འི །_།སེམས་ཅན་ དོན་ བྱེད་ གཟུགས་སྐུ་ ཡིན །_།ཆོསསྐུ་ སྤྲོས་བྲལ་ མཁའ་ འདྲ་ ལ ས །_།ལོངས་སྐུ་ སྤྲིན་ དང་ འདྲ་བ ར་ འབྱུང་ །_།དེ་ལས་ སྤྲུལ་སྐུ་ ཆ ར་ ལྟ་བུ །_།སེམས་ཅན་ རྣམས་ ཀྱི་ དོན་ མཛད་ དང་ །_།བུམ་པ་ དཔག་བསམ་ ཤིང་ ཆེན་ དང་ །_།ཡིད་བཞིན་ ནོར་བུ་ ཇི་བཞིན་ དུ །_།རྟོག་པ་ མེད་པ ར་ འགྲོ་བ་ ཡི །_།བསམ་པ་ ཇི་བཞིན་ ཆོས་སྟོན་པ །_།རྒྱུད་ ཆེན་ དག་ ནས་ མང་ དུ་ གསུངས །_།འབྲས་བུ་ ཞེས་པ་ དེ་ ཡིན་ གསུངས །_།དེ་ ཚོ་ ཕན་ཡོན་ འབྲས་བུ་ སྟེ །_།སྤྱི་དོན་ རྣམ་པ་ དྲུག་ བྱས་ ནས །_།རྗེེ་ ཡི་ གསུངས་ སྒྲོས་ ཇི་བཞིན་ དུ །_།རྐྱེན་ བཞི་ གོ་ཆ་ གཉིས་ གོན་པ འི །_།ལྷན་ཅིག་ སྐྱེས་ སྦྱོར་ གདམས་ངག་ འདི །_།རང་གཞན་ གཉིས་ཀ འི་ དོན་ དུ་ བརྩམས །_།མཁའ་འགྲོ་ ཆོས་སྐྱོང་ བཟོད་པ ར་ གསོལ །_།འདི་ བྲིས་པ་ ཡི་ དགེ་བ་ ཡིས །_།མཐའ་ ཡས་ སེམས་ཅན་ མ་ ལུས་ རྣམས །_།རྣམ་རྟོག་ ཆོས་སྐུ ར་ རྟོགས་པ ར་ ཤོག _།ལྷན་ཅིག་ སྐྱེས་ སྦྱོར་ ལྡོམ་བུ་བ་ རྡོར་ རྒྱལ་ གྱིས་ སྦྱར་བ་ རྫོགས་ སོ །།_།། ཤུབྷྃ །_།